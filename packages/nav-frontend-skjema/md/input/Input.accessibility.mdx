## Obligatoriske felter

Normalt ber man bare brukeren oppgi informasjon når det er nødvendig, og i NAVs løsninger betyr det at de fleste input-feltene vil være påkrevd. Vi har derfor valgt å ikke markere obligatoriske felter. Hvis et felt er _valgfritt_, skal disse markeres med ordet «valgfri» i parentes bak label-teksten. For eksempel «Alder (valgfri)».

Uansett om du markerer valgfrie eller obligatoriske felt, trenges det en forklaring i begynnelsen av skjemaet. Et eksempel på en tekst kan være:

<Example>
  Alle felt må fylles ut, bortsett fra de som er markert som valgfrie.
</Example>

## Inputtyper

Bruk alltid input med `type`-attributt som passer for den dataen som skal tastes inn. Hvis brukes skal oppgi epostadressen sin så bør du bruke `type="email"` slik at mobilbrukere får opp tastatur med @-symbolet, eller `type="tel"` slik at de får opp nummer-tastatur osv. Se [oversikt over hvilke typer du kan bruke her](https://developer.mozilla.org/en-US/docs/Web/HTML/Element/input#<input>_types).

### Unntak

Det gir semantisk mening å ta i bruk `type="number"`, men det viser seg å kunne være problematisk for enkelte brukere.

- Noen skjermlesere har problemer med å tolke og skjønne bruken av `type="number"`.
- Nettlesere formaterer større nummer på forskjellige måter. Chrome 79.0 kan ende opp med å vise tallet i eksponentielt format, mens safari vil prøve å runde ned tallet.
- Blant annet Chrome lar ikke brukeren skrive noe annet enn tall, komma/punktum og ´e´. Dette betyr at brukeren ikke får noe feedback på om det de skriver er rett eller ikke.
- Scroll wheel/gesture vil kunne brukes for å inkrementere og dekrementere input, noe som kan føre til uheldig feil utfylling av data.

## Unngå placeholders

Vi fraråder bruken av `placeholder`-attributtet på input-elementer. [Mer info på tilgjengelighets-siden for placeholders.](/accessibility/placeholders)
