---
title: Prinsipper for brukeropplevelse på interne flater
rank: 9
---

# Prinsipper for brukeropplevelse på interne flater

NAVs systemportefølje for ansatte, skal oppleves som en kraftfull digital
verktøykasse. De digitale verktøyene skal støtte NAVs fagpersoner i å utføre
arbeidet sitt på en profesjonell, effektiv og trygg måte.

<TableOfContents />

## Profesjonelt

Som fagperson og ekspertbruker i NAV opplever jeg:

- At jeg forstår formålet med et system, og hvordan det samhandler med andre systemer i NAV.
- At det er tydelig for meg hvilket system som skal brukes til å utføre oppgaven min
- At systemet støtter meg i å utføre oppgavene mine i henhold til gjeldende regler og praksis, men tillater at jeg utviser faglig skjønn
- At systemet lar både uerfarne brukere og eksperter skape verdi. Jeg opplever mestring og progresjon etterhvert som jeg lærer systemet
- At systemet støtter at ulike fagpersoner har ulike oppgaver, bruksmønster og funksjonsevne.
- At systemene er tilpasset min arbeidshverdag og mitt utstyr
- At endringer i systemene er hensiktsmessige, og skjer i takt med at rutiner og oppgaver i NAV endres

## Effektivt

Som fagperson og ekspertbruker i NAV opplever jeg:

- At det er en enkel og effektiv arbeidsflyt mellom ulike systemer og roller
- At jeg ikke trenger å utføre manuelle oppgaver der systemet kan gjøre oppgaven for meg
- At jeg har enkel tilgang til all informasjon og funksjonalitet som er nødvendig for å utføre oppgaven min.
- At det er enkelt for meg å fokusere på det som er viktig for at jeg skal kunne utføre oppgaven min
- At systemet ikke forstyrrer meg unødvendig
- At jeg ikke trenger å vente på systemet
- At systemet har konsistent bruksmønster, og at jeg også kan gjenkjenne bruksmønster fra andre NAV-systemer

## Trygt

Som fagperson og ekspertbruker i NAV opplever jeg:

- At jeg kan stole på at systemet alltid virker, og at jeg ikke mister noe av arbeidet mitt
- At informasjon er korrekt og konsistent på tvers av systemer
- At jeg får støtte fra systemet til å ta de riktige valgene og registrere korrekte data
- At jeg kan oppdage og korrigere feil på en enkel måte
- At det er tydelig for meg hvordan det jeg gjør påvirker og vises for brukeren
- At automatiserte prosesser er forutsigbare og forståelige
