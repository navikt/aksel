#### Standard/sekundær knapp

Standard/sekundær knapp er en gjennomsiktig knapp med border som man kan bruke generelt i designet. Hvis du er i tvil om hvilken knapp du skal bruke, er det sikkert denne du bør velge.

#### Hovedknapp

Hovedknapp skal kun brukes til primærhandlinger, og det bør ikke være mer enn en én slik per side eller operasjon.

#### Fareknapp

Fareknapp skal kun brukes til handlinger som kan føre til negative konsekvenser som f.eks. å miste data. Det kan være handlinger som "Slett Søknad" eller liknende.

#### Flat knapp

Flat knapp er en subtil variant som man kan bruke når man ikke ønsker å tiltrekke unødvendig fokus eller forstyrre visuell harmonien i layouten.

#### Flat knapp med ikon

Flat knapp kan ha et ikon. Dette framhever knappenes klikkbarhet og øker forståelse for knappens funksjon. Ikonet skal plasseres før teksten.

#### Knapp med spinner

Knapp med spinner bruker du dersom det er sannsynlig at det vil bli litt ventetid etter at brukeren har klikket på knappen. Bruker skal bare kunne klikke på knappen en gang. Merk at spinner skal først dukke opp etter du har trykket ned knappen, og den skal stå etter teksten på knappen. Du kan legge på en spinner på alle typer knapper i normal størrelse.

#### Inaktiv

Alle knapper kan settes til inaktiv ved å tilsette klassenavnet er-inaktiv. Merk at du også må legge til attributtet disabled for at knappen skal bli inaktiv for brukeren. Stiling er frikoblet fra attributtet fordi det finnes unntak der en knapp med disabled-attributtet skal fremstå som aktiv.
