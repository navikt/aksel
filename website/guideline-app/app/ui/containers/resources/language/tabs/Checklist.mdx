## 1. Tar du hensyn til leseren din?

- Begynn med det som er viktigst for brukerne.
- Hvilket problem skal brukerne løse?
- Er alt innhold i teksten relevant for brukerne eller er det informasjon du kan fjerne?
- Vis hvilke steg brukerne må gjøre for å utføre oppgaven. Bruk gjerne nummererte lister eller andre visuelle virkemidler.

## 2. Skriver du for alle?

- Skriv korte setninger.
- Skriv setninger som ikke skaper tvetydighet eller tvil.
- Bruk vanlige ord som brukerne forstår.
- Unngå metaforer og forkortelser.
- Bruk hele setninger og unngå å starte med leddsteninger.

## 3. Har du brukt et aktivt og konkret språk?

- Skriv direkte til leseren. Skriv du, dere og vi.
- Bruk et aktivt språk. Skriv «vi har behandlet søknaden din» og ikke «søknaden er behandlet».
- Bytt ut ord som slutter på –ing eller –else med verb. Skriv «inntekten din endrer seg» og ikke «endring i inntekt».
- Plasser eiendomspronomen bak substantivet. Skriv «søknaden din» og ikke «din søknad».
- Bruke bestemt form når du skriver substantiver. Skriv «arbeidsgiveren» og ikke «arbeidsgiver».

## 4. Har teksten din en god struktur?

- Gir overskriften og mellomtitlene i teksten selvstendig mening?
- Gir overskriften og mellomtitlene i teksten en samlet beskrivelse av hovedpoengene i teksten?
- Oppsummerer innledningen det viktigste i teksten? Har innledningen mer enn 2-3 setninger?
- Er hvert avsnitt mer enn 2 – 3 setninger?
- Har teksten mer enn tre avsnitt før ny mellomtittel?
- Trenger teksten flere mellomtitler?
- Bruker du punktlister for å gjøre hovedpoengene lettere å finne for leseren?
- Unngår du kursiv, understreking og store bokstaver?

## 5. Søkeord og lenker

- Har du brukt brukervennlige søkeord i overskrift og mellomtitler?
- Bruk ord som leseren vanligvis bruker, da er det enklere å finne om noen søker etter teksten din i Google eller på selve nettsiden.
- Har du lenker i teksten? Er lenketekstene selvforklarende? Bruk gjerne samme lenketekst som overskriften i teksten du lenker til.
- Skill mellom lenker som er helt nødvendige for at brukerne skal få løst oppgaven de skal gjøre, og andre lenker med relevant informasjon.
- Ikke bruk nedlastbare filer (pdf, word etc.).

## 6. Har du testet teksten din?

- Har du lest teksten høyt?
- Har en kollega lest korrektur?
- Har du spurt en bruker eller kollega som ikke kjenner fagområdet om teksten er forståelig?
