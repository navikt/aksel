---
title: Mal for livssituasjonssider på nav.no
rank: 1
---

# Livssituasjonssiden

Livssituasjonssiden møter innbyggeren i deres situasjon og gir dem en oversikt over hva NAV og andre kan tilby. Siden bretter ut NAVs verktøykasse og setter innbyggeren i førersetet slik at de kan ta et informert valg om hvilke tjenester de vil benytte seg av.

Alle team og/eller styringsenheter som har ansvaret for et eller flere produkter som er representert på siden, har sammen ansvar for livssituasjonssiden.

Innholdet på livssituasjonssiden bør være så spisset mot målgruppen som mulig.

## Bakgrunn

På livssituasjonssiden ønsker vi å gjenskape et møte med en veileder. Hva ville vi fortalt en bruker som kom inn døren på et NAV-kontor og sa de var blitt alene med barn? Hva trenger de å vite om? Hvilke produkter kan vi tilby? Hvilke andre aktører kan bidra med tjenester som NAV ikke tilbyr?

- Ved å bygge opp informasjon rundt situasjoner folk kjenner seg igjen i, blir det enklere å navigere på nettstedet. Også når man ikke kjenner til NAVs produkter fra før.
- Ved å sette produktene i en kontekst, blir det enklere å forstå hva man kan ha rett til og vil lese mer om. Da blir det enklere for folk å få hjelpen de har rett til fra NAV.
- Ved å vise frem hele NAVs tilbud, på tvers av kapittel i lovverket og NAVs internorganisering, bretter vi ut hele verktøykassen vår og setter brukeren i førersetet.
- Regjeringens digitaliseringsstrategi for offentlig sektor sier: «Viktige situasjoner og livshendelser for brukerne skal velges som utgangspunkt for utvikling av sammenhengende tjenester. Ved å ta utgangspunkt i en livshendelse setter vi brukeren i sentrum.»

## URL

Livssituasjonssiden ligger rett på roten av strukturen på nav.no, altså rett under forsiden.

**For personbruker og på bokmål:**

nav.no/livssituasjon (eventuelt kortversjon av situasjonstittel der disse
er lange) f.eks nav.no/syk-lenge

**For andre målgrupper:**

nav.no/målgruppe/livssituasjon f.eks nav.no/arbeidsgiver/syk-lenge

**For andre språkvarianter:**

nav.no/livssituasjon/språk .eks nav.no/syk-lenge/en

**For både andre målgrupper og språkvarianter:**

nav.no/målgruppe/livssituasjon/språk f.eks:
nav.no/arbeidsgiver/syk-lenge/en

### Bakgrunn

Personbrukere er hovedmålgruppen vår, og hovedspråket på nav.no er bokmål. For at flertallet skal få en URL som er så enkel som mulig, dropper vi denne informasjonen i URL til denne gruppen. Men vi bruker den i URLer til andre grupper og for andre språkvarianter.

Vi bruker ikke område eller annet hierarki i URL siden produktene og livssituasjonene ikke har én fast plass i strukturen, men brukes og settes sammen i ulike kontekster. De ligger rett under forsiden i strukturen.

- NKS får korte, enkle lenker å dele med innbyggere
- Lenker i brev blir enklere å skrive inn i nettleseren
- Bedre brukeropplevelse for innbyggere som skal skrive inn lenker manuelt, mindre sjanse for feil
- Vi slipper å lage egne kortlenker for NKS og brev
- Ærligere URLer utifra hvordan innholdet vårt faktisk er organisert

## Innholdsstruktur og ankerlenker

Innholdet på livssituasjonssiden er delt opp i meningsfulle underkapitler/-seksjoner, enten per undersituasjon eller per tema – alt ettersom hva som gir mening for den aktuelle livssituasjonen.

Ankerlenker til innholdsseksjoner:

- Ankerlenkene trenger ikke å bruke samme ordlyd som tittelen på kapittelet/seksjonen
- Ankerlenkene bør formuleres på en mest mulig kortfattet og standardisert måte
- Ankerlenkene bør ikke forandres for ofte. Hvis lenken blir endret, gi beskjed til kontaktsenteret slik at de kan endre den aktuelle ankerlenken i sitt støttemateriell. Sørg også for at eventuelle brev til innbyggere som bruker denne lenken, blir endret samtidig.

### Bakgrunn

Korte lenker og ankerlenker er nyttig i brev eller, dialog med kontaktsenteret eller andre situasjoner der innbyggeren skal skrive inn lenken manuelt i nettleseren. Det reduserer også sjansen for feil og dårlig brukeropplevelse.

## Livssituasjonsheader

Inneholder

- Situasjonsnavnet
- «Dette kan du ha rett til»
- Unikt ikon for livssituasjonen

### Bakgrunn

Livssituasjonsheaderen er med på å skille livssituasjonssiden fra andre innholdstyper på nav.no.

En livssituasjon skal være mulig å identifisere som en livssituasjon både i headeren på siden og når det presenteres som et livssituasjonskort (inngang til livssituasjonssiden) i ulike kontekster. Tittel, «Dette kan du ha rett til» og ikon er alltid med og er alltid lik for det enkelte produktet. Unntaket er minikort og mikrokort, der kun tittel og ikon er med.

Disse ikonene må tegnes ut for hver enkelt livssituasjon. Ta kontakt med Team personbruker eller Designsystemteamet.

## Innholdsmeny

Livssituasjonssiden har en innholdsmeny med snarvei til korresponderende kapittel på siden.

### Bakgrunn

Innholdsmenyen skal gjøre det enklere å få overblikk over innholdet på siden og navigere raskt til det man lurer på.

## Inngang til relevante produkter (produktkort og varehylle)

De sentrale produktene i livssituasjonen legges som produktkort i «varehyllen» (felt med grønn bakgrunn).

Mindre sentrale produkter kan settes inn i løpende tekst som mini-produktkort. Før produktkortet bør det være tekst som setter produktet i kontekst - hvorfor kan det være relevant for innbyggeren å se på dette produktet?

### Bakgrunn

Produktkort i kontekst gjør det enklere for brukeren å identifisere unike produkter og skille dem fra hverandre.

## Inngang til tilgrensende livssituasjoner (livssituasjonskort)

Tilgrensende livssituasjoner kan lenkes til i løpende tekst med mini-livssituasjonskort. Før kortet bør det være tekst som gir kontekst - hvorfor kan det være relevant for innbyggeren å se på denne livssituasjonen?

### Bakgrunn

Mange innbyggere har sammensatte situasjoner. Istedenfor å liste ut alle produkter som kan være aktuelle i sammensatte situasjoner på livssituasjonssiden, gir vi inngang til andre livssituasjoner der man kan se relevante produkter i kontekst og få nyttig informasjon. Det gjør hver enkelt livssituasjon mest mulig fokusert og konsis for innbyggeren og innholdsforvaltningen enklere for NAV.

## Designmal og publiseringssystem

Alle livssituasjonssider ligger i det sentrale publiseringssystemet (per nå Enonic). Malen forvaltes teknisk av Team personbruker slik at teamene ikke behøver å utvikle funksjonalitet eller vedlikeholde visuelt design og kode.

### Bakgrunn

Å ha disse sidene i det sentrale publiseringssystemet gir alle team og områder like muligheter til redaktørtilgang, og vi unngår at noen team blir «serviceteam» for andre team på grunn av bemanning, kompetanse eller tilgang til ulike publiseringssystem.

## Kom i gang med livssituasjonsside

### Oppstart

- Se [innholdsstrategien for nav.no](https://www.figma.com/proto/9qNg3CmjOKnThguZlrPoia/Livssituasjoner-og-struktur-p%C3%A5-nav.no?page-id=0%3A1&node-id=511%3A102&scaling=min-zoom)
- Se hva som er [kartlagt for livssituasjonen (Mural)](https://app.mural.co/t/navdesign3580/m/navdesign3580/1628579678704/3ee9a8fd0573e0eff7c2ae2fbc47f4f513e3e571?wid=0-1628588400493&outline=open) i arbeidsmøtene med områdene (februar 2021) og hvilke andre team eller enheter som bør være med på arbeidet med livssituasjonen.
- Se livssituasjonen «Er helt eller delvis alene med barn» som eksempel på hvordan en livssituasjon kan se ut
  - [Bakgrunn og arbeid med området](https://www.figma.com/proto/7zpi8rNoPDdXzEqrV0niI8/Pilot-livssituasjon-på-nav.no?page-id=0%3A1&node-id=511%3A102&viewport=2603%2C-2002%2C0.36385247111320496&scaling=min-zoom&starting-point-node-id=511%3A102)
  - [Livssituajsonsside](https://www.nav.no/alene-med-barn)
- Vil dere ha en intro til innholdsstrategien og hva vi kan tilby? Ta kontakt med oss i Team personbruker!

## Innsikt

- Samle innsikt fra alle team og enheter som er inkludert i livssituasjonen, samt kontaktsenteret
- [Sett opp målinger](https://design.nav.no/god-praksis/malinger) for å lære mer om nåsituasjonen, få innsikt i viktige oppgaver og smertepunkter. Det er også nyttig å ha en slik nullpunktsmåling for å kunne måle når dere lanserer nytt innhold.
  - [Finn ut hva innbyggerne kom for å gjøre på siden / i området ditt med Task Analytics](https://design.nav.no/god-praksis/task-analytics))
  - [Sjekk brukertilfredsheten med Hotjar](https://design.nav.no/god-praksis/hotjar). [Eksempel på brukertilfredshetundersøkelse på produktsider (Hotjar)](https://insights.hotjar.com/sites/118350/surveys/responses/703569)
  - [Se hvordan innbyggerne bruker sidene deres med Amplitude](https://design.nav.no/god-praksis/amplitude)
  - Vil dere ha bistand til å sette opp målinger? Ta kontakt med oss i Team personbruker!
- Se på søkeloggen på sidene dine
- Gjør [brukerintervjuer eller brukertester](https://design.nav.no/god-praksis/brukertest)

## Design innholdet

- Etablér innholdsstrukturen og de sentrale poengene som må være med i hvert kapittel.
  - [Workshopmateriell for livssituasjoner (Mural)](https://app.mural.co/invitation/mural/navdesign3580/1628579678704?sender=tuvasverdstad1846&key=415e003c-e526-49fa-9367-ab034dcb661c)
  - Vil dere at Team personbruker skal bistå med gjennomføringen av workshopen? Ta kontakt med oss!
- Detaljér innholdet
  - [Språkarbeid i Produktområder, team og prosjekter (Navet)](https://navno.sharepoint.com/sites/intranett-kommunikasjon/SitePages/Spr%C3%A5karbeid-i-team-og-prosjekter.aspx?web=1)
  - [Parskriving (Medium)](https://medium.com/netlife/hvorfor-parskriving-sikrer-gode-webtekster-9d9069e51e4a)
- Sørg for at innholdet er klarspråklig og bruker riktig stil og tone
  - [Slik skriver vi i NAV (Navet)](https://design.nav.no/designsystem/resources/language)
  - [Begrepskatalog (Confluence)](https://confluence.adeo.no/display/BGRP/Se+alle+godkjente+begreper)
  - Vil dere ha en intro til klarspråk, stil og tone av Team personbruker? Ta kontakt med oss!
- Test innholdet
  - [Slik kan du brukerteste teksten din (Navet)](https://navno.sharepoint.com/sites/intranett-kommunikasjon/SitePages/Slik-kan-du-brukerteste-teksten-din.aspx)

## Sett opp ny plivssituasjonsside

- [Slik fungerer Enonic (e-læring)](https://navno.sharepoint.com/sites/intranett-kommunikasjon/SitePages/Publisering-p%C3%A5-nav.no.aspx)
- Bestill tilgang til Enonic. [Slik får du tilgang til Enonic (Navet)](https://navno.sharepoint.com/sites/intranett-kommunikasjon/SitePages/Publisering-p%C3%A5-nav.no-for-nye-publisister.aspx)
- Vil dere ha en intro til Enonic? Ta kontakt med oss i Team personbruker, så setter vi opp tid til å gå igjennom sammen

### Kvalitetskontroll med Siteimprove

NAV bruker Siteimprove for å monitorere og kvalitetssjekke innhold på nav.no. Siteimprove kan blant annet hjelpe team med å avdekke redaksjonelle forbedringspunkter:

- Feil i utgående lenker
- Manglende tekst eller innhold i elementer
- Innhold som er i strid med retningslinjer for universell utforming.

Ta kontakt med Team Personbruker dersom du ønsker tilgang til Siteimprove for å overvåke innholdet innenfor området ditt.

## Lansering av nye sider

- Avpubliser alle gamle sider som skal erstattes og sett opp gode redirects. I e-læringen er det en [huskeliste for når du skal publisere en ny produktside - for produktområder/team](https://navno.sharepoint.com/sites/intranett-kommunikasjon/SitePages/Publisering-p%C3%A5-nav.no.aspx). Ta kontakt med nav.no-redaksjonen hvis det gjelder sider i Enonic.
- Gi beskjed til kontaktsenteret i god tid slik at de kan oppdatere lenker i sitt materiell
- Sjekk om lenker i brev til brukere berøres og endre eventuelt disse

## Følg opp innholdet

- Gjennomfør nye målinger for å se effekten av endringene
- Sett av tid til å forvalte innholdet, f.eks jevnlige redaksjonsmøter, årshjul og/eller faste målinger eller spørreundersøkelser
- Sett opp en kanal der kontaktsenteret kan melde inn behov og tilbakemeldinger
